 

PRAEFATIO. XV

retur. Etenim cum pervulgata esset opinio Daretem
antiquissimis temporibus Iliadem scripsisse, nullum
nomen aptius , nullum celebrius visum est quoque
facilius quis et aequales et homines posterioris tem-v
poris falleret. Atque is qui hanc fraudem instituit
tam audax fuit et credulitate hominum adeo confisus est,
ut difficultate quae inde movetur, quod antiquissima
illa Daretis Ilias versibus scripta fuisse videbatur,
plane neglecta miserrimum libellum suum vetustate
sacratum vellet.

Neque vero id quod fecit auctor huius libri ad-
modum insuetum aut inauditum erat, nam cum nomen
Troiani Daretis suo libro inscriberet modo reliquos
qui de eadem materia scripserunt imitatus est. Nam
Dictys Cretensis , sub cuius nomine Ephemeridos
Belli Troiani libri sex circumferuntur, ut apud ipsum
legimus (in Epistola et Prologo, praeterea autem
etiam I 13 V 17 VI 2) comes Idomenei erat, Sisy-
phus Cous teste Malala (Chronographia V p. 168)
Teucri scriba bello Troiano interfuit atque eius belli
historiam confecit, ex quo postero tempore Homerus
Iliadem, Vergilius Aeneidem condidit, denique Corinnus
(teste Suida sub Κόριννος) Palamedis discipulus erat,
qui inter Bellum Troianum litteris Doricis a Palamede
inventis Iliadem carmine composuit, unde Homerus
suum argumentum hausit.

Atque id quod voluit ille homo levissimi animi
melius et pleniuS, quam quisquam suspicetur, con-
secutus est. Etenim omnibus saeculis fuerunt multi
et amplissima doctrina ornati viri, qui id quod litteris
traditum erat pro vero habentes historiam Daretis
primitus graece scriptam fuisse arbitrabantur, novissimo
tempore Dederichus 1) et Cl1olevius2). Fuerunt etiam
qui olim amplissimum Daretis opus latine scriptum

 

¹] Praef. in Dictyn 'p. 22, in Daretem p. 6. ²) Ge-
schichte der deutschen Poesie nach ihren antiken Quellen
Leipzig 1854 Ι p. 109.

